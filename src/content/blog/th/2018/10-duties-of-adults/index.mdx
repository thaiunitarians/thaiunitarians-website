---
title: หน้าที่ผู้ใหญ่สิบประการ
description: >-
  หากเราต้องการปลูกฝังคนรุ่นถัดไปให้ดียิ่งขึ้นเราต้องเริ่มต้นจากการพัฒนาคนรุ่นนี้ให้ดีขึ้นด้วยเช่นกัน อาจเป็นการดีกับพวกเขามากกว่าหากผู้ใหญ่ในวันนี้ร้องเพลงหน้าที่ผู้ใหญ่ให้ผู้ใหญ่ด้วยกันฟังกันเอง
draft: false
authors:
  - main-author
pubDate: "2018-01-14"
heroImage: >-
  ../10-duties-of-adults/hero_image.jpg
categories:
  - articles
tags:
  - morality
  - duties
  - holidays
---

วันเด็กแห่งชาติในประเทศไทยตรงกับวันเสาร์ที่สองของเดือนมกราคมของทุกปี ในวันนี้นั้นหลากหลายสถานที่จะมีการจัดกิจกรรมวันเด็กที่ประกอบไปด้วยธีมในแนวทางว่าต้องเป็นคนดี ฉลาดหลักแหลม รักครอบครัว รักประเทศชาติ ฯลฯ บทพูดเดิมๆที่พร่ำสอนซ้ำไปซ้ำมาทุกปี

ดูเหมือนว่าพวกเรามักจะตั้งความหวังของอนาคตที่สดใสขึ้นไว้กับเด็กอยู่เสมอ เรามักจะพูดกันเสมอว่าผู้ใหญ่ในวันนี้ช่างชั่วช้าฉ้อฉล แล้วเราจะต้องทำให้เด็กรุ่นต่อไปไม่ออกมาเป็นเช่นนั้น กระนั้นแล้วสิ่งเดิมๆก็ยังคงเกิดขึ้นซ้ำแล้วซ้ำเล่าจากรุ่นสู่รุ่น เราชอบพูดกันว่าเด็กในวันนี้คือผู้ใหญ่ในวันหน้า หากทว่าผู้ใหญ่ในวันนี้นั้นคือต้นแบบของเด็กวันนี้ ดังนั้นแล้วหากเราต้องการปลูกฝังคนรุ่นถัดไปให้ดียิ่งขึ้นเราต้องเริ่มต้นจากการพัฒนาคนรุ่นนี้ให้ดีขึ้นด้วยเช่นกัน

แทนที่เราจะร้องเพลงหน้าที่เด็ก10ประการให้เด็กเล็กๆท่องจำ อาจเป็นการดีกับพวกเขามากกว่าหากผู้ใหญ่ในวันนี้ร้องเพลงหน้าที่ผู้ใหญ่เช่นนี้ให้ผู้ใหญ่ด้วยกันฟังกันเอง
หน้าที่ผู้ใหญ่สิบประการ

ผู้ใหญ่เอ๋ยผู้ใหญ่ดีต้องมีหน้าที่สิบอย่างด้วยกัน
1. เปิดกว้างศาสนา
2. เห็นค่ามนุษย์นั่น
3. มีวิจารณญาณ
4. วาจานั้นไม่ยัดเยียดเหยียดหยาม
5. ยึดมั่นในเหตุผล
6. เคารพคนคิดต่าง
7. รับฟังเด็กบ้างรับรู้โลกอย่างไม่กีดไม่ขวาง
8. ego ต้องขจัด
9. ต้องปรับตัวตลอดกาล โลกใหม่กว้างใหญ่ไพศาลให้เหมาะกับกาลนานาชาติพัฒนา
10. ทำตนให้เป็นประโยชน์ ทำผิดก็ขอโทษ อย่าโยนผิดให้ลูกหลาน ผู้ใหญ่สมัยชาติพัฒนา ต้องออกนอกกะลา ชาติไทยเจริญ

หน้าที่ผู้ใหญ่สิบประการเป็นงานเขียนเสียดสี (หรือพัฒนาแล้ว) ของบทเพลงเก่าแก่ชื่อดัง "หน้าที่เด็กไทยสิบประการ" ที่เด็กทุกคนถูกสอนให้ท่องจำไว้และเปิดเล่นซ้ำๆช่วงวันเด็กของทุกปี บทหน้าที่ผู้ใหญ่สิบประการนี้มีที่มาจากเฟสบุ๊ค[เพจมนุษย์กรุงเทพ](https://www.facebook.com/bkkhumans/photos/a.1433077766976167.1073741827.1432299840387293/1873816142902325/?type=3&theater).