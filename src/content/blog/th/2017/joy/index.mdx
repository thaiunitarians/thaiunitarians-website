---
title: ความสุข
description: >-
  ชาวยูนิทาเรี่ยนนั้นมีธรรมเนียมช่วงคริสต์มาสต์อยู่อย่างหนึ่งนั่นก็คือธรรมเนียมการจุดเทียนรับเสด็จ...เทียนเล่มแรกที่ถูกจุดขึ้นในวันอาทิตย์นี้นั้นคือเทียนแห่งความสุข
draft: false
authors:
  - main-author
pubDate: "2017-12-03"
heroImage: >-
  ../joy/hero_image.png
categories:
  - short-read
tags:
  - christmas
  - symbolic
---

วันนี้นับได้ว่าเป็นวันอาทิตย์แรกของการเตรียมรับเสด็จของพระเยซูคริสต์ตามธรรมเนียมของเหล่าคริสต์ศาสนิกชน เนื่องด้วยยูนิทาเรี่ยนนั้นมีรากฐานมาจากศาสนาคริสต์โดยตรงจึงเป็นเรื่องธรรมดาที่กลุ่มยูนิทาเรี่ยนมากมายทั่วโลกจะร่วมเฉลิมฉลองเทศกาลคริสต์มาสต์ด้วยเช่นกัน อย่างไรก็ตาม ชาวยูนิทาเรี่ยนนั้นมีธรรมเนียมช่วงคริสต์มาสต์อยู่อย่างหนึ่งนั่นก็คือธรรมเนียมการจุดเทียนรับเสด็จ โดยจะมีการจุดเทียนเพิ่มขึ้นสัปดาห์ละหนึ่งเล่มทุกวันอาทิตย์จนครบสี่เล่ม โดยที่เทียนแต่ละเล่มนั้นจะมีความหมายที่แตกต่างกันไป

เทียนเล่มแรกที่ถูกจุดขึ้นในวันอาทิตย์นี้นั้นคือเทียนแห่งความสุข เทียนแห่งความสุขนั้นนับได้ว่าเป็นสัญลักษณ์ของความสุขทั้งหลายที่เกิดขึ้นในรอบปี ในระหว่างการจุดเทียนแห่งความสุขนั้น เราระลึกได้ถึงเหตุการณ์ที่มีความสุขทั้งหลายที่ผ่านมาแล้ว เทศกาลแห่งความสุขที่กำลังมาถึง รวมถึงความสุข ณ ปัจจุบันขณะที่เรารู้สึกได้ เรายังระลึกได้ถึงผู้คนทั้งหลายที่มอบความสุขให้แก่เรา ไม่ว่าพวกเขาเหล่านั้นจะเป็นคนในครอบครัว มิตรสหาย หรือคนแปลกหน้าที่ยิ้มให้เราบนท้องถนน เรายังระลึกได้ถึงผู้คนที่มีส่วนร่วมในการทำเทศกาลแห่งความสุขนี้ให้เกิดขึ้นมาได้ ทั้งทางตรงและทางอ้อม รวมถึงผู้คนที่แม้แต่ขณะนี้ก็ยังเฝ้ารอโอกาสที่จะได้รับความสุขสักครั้งหนึ่งในชีวิต

เราขอภาวนาให้กับทุกคนที่เป็นส่วนหนึ่งของความสุขของเรา ที่มีส่วนสร้างความสุขให้กับเรา ที่รับความสุขไปจากเรา และเหล่าผู้ซึ่งกำลังเฝ้ารอความสุขของตนในฤดูกาลแห่งความสุขนี้