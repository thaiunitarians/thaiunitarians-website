---
title: ความหวัง
description: >-
  วันอาทิตย์นี้คือวันอาทิตย์ที่สองของการรับเสด็จพระคริสต์
  พวกเราจุดเทียนแห่งความหวังขึ้นเพื่อเป็นสัญลักษณ์ของการหวังถึงสิ่งที่ดีกว่า
draft: false
authors:
  - main-author
pubDate: "2017-12-10"
heroImage: >-
  ../hope/hero_image.jpg
categories:
  - short-read
tags:
  - christmas
  - symbolic
---

วันอาทิตย์นี้คือวันอาทิตย์ที่สองของการรับเสด็จพระคริสต์ ตามที่เราได้พูดถึงไว้ในสัปดาห์ที่แล้วว่าการจุดเทียนประจำสัปดาห์นั้นเป็นธรรมเนียมปฏิบัติยอดนิยมของกลุ่มยูนิทาเรี่ยนทั่วโลก

ในวันนี้เทียนที่พวกเราจุดขึ้นคือเทียนแห่งความหวัง เทียนแห่งความหวังนี้ถูกจุดขึ้นเพื่อเป็นสัญลักษณ์ของการหวังถึงสิ่งที่ดีกว่าของพวกเรา สิ่งที่เราหวังนั้นล้วนแล้วแต่แตกต่างกันไปตามแต่ละบุคคล และสิ่งที่เราหวังนั้นบ้างก็เป็นเรื่องส่วนตัว บ้างก็เป็นเรื่องส่วนรวม ทั้งนั้นแล้ว พวกเราทุกคนล้วนแต่หวังซึ่งบางสิ่ง และสิ่งนั้นคู่ควรแก่การถูกหวังถึงเสมอ

สำหรับคนหลายๆแล้ว บ่อยครั้งความหวังอาจถูกตราหน้าว่าเป็นเพียงแค่ความหวังลมๆแล้งๆ จับต้องไม่ได้ หรือถึงขั้นเรียกได้ว่าเป็นการเสียเวลาเปล่า แต่นั้นไม่ได้เป็นความจริงแต่อย่างใด ความหวังนั้นเป็นจุดเริ่มต้นของเป้าหมาย และเป้าหมายก็จะไปซึ่งการกระทำ ตัวอย่างเช่นนักกีฬาฟุตบอลผู้มีความหวังที่จะเห็นทีมของตนเป็นทีมที่ดีที่สุดก็จะตั้งเป้าหมายที่จะชนะลีคการแข่งขันทุกปี ซึ่งนำไปสู่การฝึกซ้อมและพัฒนาตนเอง หรือย่างเช่นนักสังคมสงเคราะห์ผู้หวังอยากจะให้มีคนตกทุกข์ได้ยากลดลง จึงตั้งเป้าหมายที่จะแจกจ่ายอาหารให้ผู้ยากไร้มากที่สุดเท่าที่จะเป็นไปได้ เป็นต้น แน่นอนว่าการตั้งความหวังโดยปราศจากซึ่งการกระทำนั้นเป็นสิ่งไม่ดี แต่ในทางตรงข้าม การกระทำใดที่ทำไปโดยไม่มีทั้งความหวังและเป้าหมายนั้นก็ไร้ซึ่งความหมาย

พวกเราจุดเทียนเล่มนี้เพื่อระลึกว่าเราควรหวังถึงสิ่งที่ดีกว่าเสมอ ระลึกถึงสิ่งที่พวกเราเคยหวังไว้ และเตือนใจให้ลงมือกระทำเพื่อให้ความหวังนั้นกลายเป็นความจริง